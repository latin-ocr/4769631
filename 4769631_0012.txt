-4—

XIV 15), falsis eam conjecturis debebant, quibus jure jam soluti sunt. Nec debuit novissimus nunc editor
Ο. 11 87 in Pindari verba γαρύεται post μαθόντες δὲ λάβροι inserere ²). — Porro quum nunc etiam in
optimis libris Ο. 11 97 &ew (non ἑθελων), VIII 85 θέλοι scriptum esse constet nec P. X 5. Ι. V 43
adversentur, dubitari nequit, quin Pindarus praeter ἐθέλειν breviore quoque forma θέλειν usus sit. Sic
etiam pravae illae crases tolluntur, quas Boeckhius aliique his locis admitti voluerunt, Ahrensius
,iure damnavit 2). — Prorsus nova⁴v Μ. suorum librorum fidem secutus de correptione vocalium longarum
ante vocales in mediis vocabulis protulit ³) nec non de soluta arsi et brevi thesi et anacrusi in primo
systemate saepius admissis ⁴). Atque laetabundi qui rerum metricamm studiosi sunt tandem celeberrimam
illam controversiam quae e verbo ὥρμαιν’ O. 111 25 orta erat, optimi libri ope dijudicatam esse cogno·
scent- Nam quod jam pridem Boeckhius ⁵) indicaverat ὥρμα, hoc in ipso Ambros. codice exstat: nec
quisquam amplius literae vocalis elisionem in fine versus tolerandam esse contendet ⁶). — Longe uberrimum
vero fructum M. sua librorum inspectione ei quaestioni attulit, quae in cognoscenda Pindari dialecto
versatur. Ac confirmant nunc libri doricum participium primi activi aoristi in αις desinens, quod docte
Βὸ. defenderat in Praef. p. XXXII sq. Contra quod idem V. Cl. in usu voculae mr sive μιν notabilem
eam statuendam inconstantiam ducebat ⁷), ut Pindarus, qua esset diligentia, pro soni suavitate modo Jonum
pur modo Doriensium νιν delegisse videretur spectatis tum praegressis tum succedentibus verbis, haec ex
euphonia repetita ratio vetustissimis libris non comprobatur. In Olympiis quidem optimus liber Ambros.
A quater decies νιν, decies μιν exhibet, Vaticanus B octies νιν, sexies decies μιν, Parisinus G duodevicies
νιν, octies μινς porro in Pythiis quatuor prioribus Pars. G sexies m, septies μιν, Vat. B in decem iis
Pythiis, quae integra continet, decies m offert, octies μιν ⁸). Et si singulos locos paullo accuratius in-
spexeris, facile de euphonica ratione cogitare desines. Nimirum iisdem literis et sequentibus et praece-
dentibus modo νιν modo μιν scriptum invenies. Cedo, quomodo tu per euphoniam hoc explicari posse
existimes, quod usque a quinto carmine Pythio ad postremum in omnibus libris et vetustioribus et recen-
tioribus uno loco excepto (P. IX 63.) ubique νιν reperitur. Profecto alterutrum falsum esse necesse est:
nec dubitari potest, quin Pindarioa forma m sit. Saepius enim factum esse videmus, ut grammatici doricas

¹) At grammatici, inquies, Herodianus, Lesbonax, Eustathius disertis verbis hanc figuram tuentur. Sed quo-
modo tuentur? Exempla quidem, quae afferunt, praeter unum corrupta esse videntur, ita ut ne satis quidem liqueat,
qualem figuram illi Pindaricam appellaverint. Unus autem is locus, qui fortasse non corruptus est, quem Herodianus
affert (Villois. Anecd. H. p. 95) ἰάχει βαρυφθεγκτᾶν ἀγέλαι λεόντων θο differt, quod verbum ἰάχει antecedit, subjec-
tum plurale subsequitur. Hoc cur Pindaro non concedendum censeamus causa vix est. Verissime enim Krueger in
gr. gr. 64, 4, 4: „Nur uberhaupt ein Subj. ankiindigend od. umfassend steht zuweilen der Singular, namentlich
ἔστιν, ἦν, γίγνεται, wenn auch mehrheitliche Subj. folgen.“ Ut igitur substantiva pluralia collective intellectu cum
singulari verbi jungantur, verbum praecedat necesse est. Consentiunt quae Schneidewinus ad Soph. Trach. 520
collegit. — Accedit aliud. Eustath. enim (ad Il. ζ p. 1110, 51) Pindarum hanc quam familiarem habeat structuram
ab Homero mutuatum esse tradit: verum quaerenti tibi, ubinam apud Hom. plurales substantivorum generis non
neutrius singularem verbi sibi adjunctum habeant, exemplum quod plane aptum sit, si ipse satis diligenter ad hoc
animum attendi, nullum occurret. Nam P 386 sq. quum primo loco γούνατα positum esset, deinde et masculini et
feminini generis substantiva sese exciperent, ita apud animum poetae horum omnium quasi commune genus neutrum
praevalebat. ut verbi formam singularem παλάσσετο poneret. Quae autem praeterea La Roche HSt. p. 118 sq. not
affert (Γ 327 Φ 611. ξ 291), ea huc non pertinere nemo est quin videat. Jam reputa, quaeso, quid de ipsa figura
statuendum videatur, quam Pindarus ab Homero mutuatus esse dicatur. ·

²) Ahr. de cras. et aphaeres. p. 17. — Ceterum cf. Βὸ. not. critic. ad P. I 62. — Herm. ad N. X 84 (157).

³) Cf. M. annot. critic. ad Ο. XIII 78. 79. p. 174-181.
⁴ Cf. Μ. annot. critic. ad 0. VIII 16 p. 102. VIII 1. VII l. 16.
Cf. Βὸ. de crisi. p. 273.
Rectissime de hac re disseruit ipse Μ. in epist. ad Fr. p. 6. - Cf. Βὸ. de metr. Pind. lib. 111. cap. XXIII p. 318.
Βὸ. Praef. ad I, 1 p. XXXIV. et not. critic. ad 0. IX 82.

⁸) P. XII 6, ubi in ipsis poetae verbis Vat. μιν exhibet, lemma schol. Vat. μιν servavit. Quare in iis locis
hic annumerari potuit, qui νιν habent.

ὁδόν

